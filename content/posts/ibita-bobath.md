---
author: joanna
date: 2017-02-17 19:27:34+00:00
draft: false
title: IBITA Bobath
type: page
url: /ibita-bobath/
---



**METODA BOBATH DLA DOROSŁYCH**

**Koncepcja rehabilitacji przeznaczona głównie dla pacjentów z problemami neurologicznymi, zwłaszcza po przebytym udarze mózgu, urazach mózgowo- czaszkowych, SM**.

[![](http://fizjoterapia-rzeszow.com.pl/wp-content/uploads/2017/02/rehabilitacion-300x200.jpg)
](http://fizjoterapia-rzeszow.com.pl/wp-content/uploads/2017/02/rehabilitacion.jpg)

Ma zastosowanie u dorosłych z neurogennymi zaburzeniami ruchów, funkcji oraz kontroli postawy wynikających z uszkodzenia w obrębie układu nerwowego o charakterze zapalnym, zwyrodnieniowym czy urazowym. Decyzje kliniczne można opisać jako proces obejmujący wiele zagadnień m.in.: badanie, analiza i ocena, określanie celów krótko- i długoterminowych.

Bobath dla dorosłych jest koncepcją terapeutyczną pracy ukierunkowanej na zadania. Szczególny nacisk kładzie się na normalizację napięcia mięśni odpowiadających za prawidłową postawę i prawidłowy wzorzec ruchowy. Założenia koncepcji oparte są na obecnej wiedzy z zakresu kontroli motorycznej, nauczania motorycznego oraz plastyczności czyli zdolności do reorganizacji układu nerwowego i mięśniowego, a także o doświadczenie klinicystów uwzględniając jednocześnie potrzeby oraz oczekiwania pacjentów. Jest koncepcją, która nie określa sztywnych ram terapii i jest podatna na ciągłe polepszanie i modyfikowanie oddziaływań tak, aby osiągać zadawalający dla pacjenta efekt.

[![](http://fizjoterapia-rzeszow.com.pl/wp-content/uploads/2017/02/slide3-300x94.jpg)
](http://fizjoterapia-rzeszow.com.pl/wp-content/uploads/2017/02/slide3.jpg)

**Koncepcja Bobath zwraca uwagę na konieczność prawidłowych, zgodnych z fizjologią oddziaływań od samego początku choroby. Zakłada także współpracę zespołu złożonego z rodziny, lekarza, pielęgniarki, fizjoterapeuty, logopedy, psychologa oraz ergoterapeuty.**



Terapeuci koncepcji Bobath dla dorosłych w swej codziennej pracy rozumieją oraz wykorzystują kluczowe założenia teoretyczne oraz kluczowe aspekty praktyki klinicznej do których to należą:

- uzależnienie partycypacji pacjenta w życiu codziennym od jego poziomu aktywności i współistniejących zaburzeń

- organizacja ludzkich zachowań oraz kontroli motorycznej

- konsekwencja urazu oraz jego wpływu na możliwość wykonywania ruchów

- proces zdrowienia uwzględniając:



 	  * zdolność reorganizacji układu nerwowego i mięśniowego
 	  * nauczanie motoryczne
 	  * rozumowanie kliniczne oraz analiza ruchów
 	  * integrację mechanizmów kontroli postawy oraz ruchów ukierunkowanych na zadania
 	  * wykorzystanie bodźcowania sensorycznego oraz proprioreceptywnego
 	  * strategię postępowania
 	  * dokumentację wyników terapii.

Koncepcja Bobath dla dorosłych jest koncepcją pracy 24 godzinnej. Oznacza to iż proces terapii nie kończy się po wyjściu fizjoterapeuty. Terapeuta pomaga rodzinie i pacjentowi zrozumieć teoretyczne podstawy problemów z jakimi boryka się on na co dzień, jak również wypracować strategie ułatwiające wspólne życie.



* * *




