---
author: joanna
date: 2017-02-19 08:38:37+00:00
draft: false
title: Dla Seniora
type: page
url: /dla-seniora/
---

#### Druga Edycja Zajęć Rehabilitacyjno- ruchowych dla Seniorów „**Aktywny Senior**”




**Od 1 października 2018r. w każdy poniedziałek i środę o godz. 10.30 w Domu Kultury na ul. Kochanowskiego 29 odbywać się będą**




**zajęcia ruchowe o charakterze rehabilitacyjnym dla Seniorów.**




**[Serdecznie zapraszam!!!](https://fizjoterapia-rzeszow.com.pl/sprawnosc-mozgu/)**






* * *





Dlaczego tak ważna jest aktywność fizyczna?


#### Ruch jest najlepszą receptą na zdrowie


Szczególnie ważną rolę w utrzymaniu zdrowia u osób starszych odgrywa aktywność ruchowa. Aktywność fizyczna, umiejętnie dozowana, może zmniejszyć wpływ większości czynników przyspieszających proces starzenia.

[ ](https://fizjoterapia-rzeszow.com.pl/wp-content/uploads/2017/02/seniorzy-300x200-1.jpg)



[![](https://fizjoterapia-rzeszow.com.pl/wp-content/uploads/2017/02/seniorzay-300x200-300x263.jpg)
](https://fizjoterapia-rzeszow.com.pl/wp-content/uploads/2017/02/seniorzay-300x200.jpg)Ćwiczenia fizyczne zmniejszają ryzyko upadków i lęku przed nimi oraz obniżają podwyższone ciśnienie tętnicze. Systematyczna aktywność ruchowa nie tylko wpływa na poprawę stanu fizycznego, ale także przynosi bardzo duże korzyści w zakresie zdrowia psychicznego. Wydzielane podczas wysiłku endorfiny wpływają na zmniejszone odczuwanie bólu oraz wyzwalają uczucie zadowolenia.

U osób aktywnych ruchowo poprawia się proces zasypiania oraz zwiększa się pozytywna, subiektywna ocena samopoczucia. Odpowiednio dobrana aktywność ruchowa nie tylko poprawia komfort życia osób starszych, ale także wydłuża czas jego trwania

Badania z ostatnich lat wykazują, że możliwy jest wzrost masy i siły mięśniowej pod wpływem treningu o charakterze siłowym czyli oporowym u osób starszych, nawet w bardzo zaawansowanym wieku. Osoby starsze poddane treningowi siłowemu mają procentowy przyrost masy i siły mięśniowej podobny do osób młodych. Poprawie ulega również gibkość, równowaga i koordynacja ruchów.

Fizjoterapia powinna być jednym z najważniejszych elementów niefarmakologicznego postępowania leczniczego u osób w podeszłym wieku.





**Aby utrzymać sprawność Program aktywności fizycznej osób starszych zaleca:**



 	  * Ćwiczenia wytrzymałościowe: 2 razy w tygodniu po minimum 20 min
 	  * Ćwiczenia siłowe: 2 razy w tygodniu po 20 min
 	  * Ćwiczenia rozciągające, równoważne, koordynacyjne: codziennie po 5 – 10 min



**Aktywność fizyczna i ćwiczenia:
**



 	  * Wzmacniają system immunologiczny
 	  * Obniżają hormony stresu
 	  * Obniżają wartości tłuszczowe krwi i LDL cholesterol
 	  * Zmniejszają rezystencję insulinową, zapobiegają cukrzycy
 	  * Wzmacniają kości, zmniejszają ryzyko osteoporozy
 	  * Poprawiają wydolność układu krążeniowo- oddechowego







* * *



Umiarkowana aktywność fizyczna kilka razy w tygodniu to dobry sposób na zachowanie sprawności umysłowej po 50. roku życia - informuje [„British Journal of Sports Medicine”.](http://www.rynekzdrowia.pl/Po-godzinach/Australijscy-naukowcy-aktywnosc-po-50-roku-zycia-utrzymuje-mozg-w-formie,172313,10.html)
