---
author: joanna
date: 2017-05-31 19:03:11+00:00
draft: false
title: Dla kobiet w ciąży
type: page
url: /fizjoterapia-kobiet-ciazy/
---

##### **Najczęstsze dolegliwości kobiet w ciąży**




**Bóle kręgosłupa**
U bardzo wielu kobiet w ciąży pojawia się ból w okolicy kręgosłupa lędźwiowego. W związku ze zwiększeniem masy dochodzi do przemieszczenia się środka ciężkości oraz pogłębienia krzywizn kręgosłupa. Największe nasilenie dolegliwości występuję od trzeciego trymestru. Zmiany w obrębie kręgosłupa często są przyczyną wzmożonego napięcia mięśni, co może prowokować dolegliwości bólowe, uczucie sztywności i zmęczenia.
Bóle pleców mogą być zmniejszone poprzez:**![](http://fizjoterapia-rzeszow.com.pl/wp-content/uploads/2017/05/images5V8WJJ8T.jpg)
**



 	  * **Delikatny masaż rozluźniający**
 	  * ** Edukację i korektę postawy**
 	  * ** Ćwiczenia wyrównujące dysbalans mięśniowy**
 	  * ** Kinesiology taping**
 	  * ** Pozycje ułożeniowe**



**Rwa kulszowa z promieniowaniem**
Wraz z zmianą środka ciężkości ciała dochodzi do przeciążenia odcinka lędźwiowego kręgosłupa, a także przeciążenia niektórych grup mięśniowych. Dodatkowo pozycje zgięciowe sprzyjają uszkodzeniom dysku w wyniku czego może dojść do podrażnienia nerwu kulszowego. Objawy z tym związane to m. in. promieniujący ból do pośladka i kończyny dolnej, czasami nawet jej osłabienie i drętwienie.
W ramach profilaktyki i w celu zmniejszenia dolegliwości w fizjoterapii kobiet w ciąży wykorzystuje się:



 	  * **Ćwiczenia rozciągające odpowiednie grupy mięśniowe**
 	  * ** Metodę Mc Kenzie’go**
 	  * ** Neuronmobilizację**
 	  * ** Pozycje ułożeniowe**
 	  * ** Kinesiology Taping**
 	  * ** Delikatny masaż rozluźniający**



**[![](http://fizjoterapia-rzeszow.com.pl/wp-content/uploads/2017/05/IMG_20170818_131323a-300x187.jpg)
](http://fizjoterapia-rzeszow.com.pl/wp-content/uploads/2017/05/IMG_20170818_131323a.jpg)Ból stawów krzyżowo- biodrowych**
Powiększająca się macica wymusza zmiany w obrębie miednicy, która musi dostosować swoje wymiary do rozwijającego się płodu. Dzięki hormonom zwiększa się ruchomość stawów miednicy, zwłaszcza w obrębie stawów krzyżowo- biodrowych i spojenia łonowego. Ból stawów krzyżowo- biodrowych może utrudniać ciężarnej kobiecie chodzenie, siadanie, podnoszenie nogi.
**W celu lepszej stabilizacji stawów krzyżowo- biodrowych zalecane są:**



 	  * **Ćwiczenia wzmacniające mięśnie obręczy biodrowej i mięśni dna miednicy**
 	  * ** Delikatne automobilizacje stawów krzyżowo- biodrowych**
 	  * ** Techniki stabilizujące Kinesiology Tapingu**





**Obrzęki**
Dużym problemem kobiet ciężarnych jest występowanie obrzęków limfatycznych nóg wskutek zwężenia dróg odprowadzających limfę z rejonu miednicy, a także obrzęki kończyn górnych. Dolegliwości te związane są z przybieraniem na wadze, ograniczoną aktywnością fizyczną czy dolegliwościami bólowymi z innych okolic ciała.
Terapia przeciwobrzękowa polega na zastosowaniu:



 	  * **Ręczny drenaż limfatyczny**
 	  * ** Kinesiology taping**
 	  * ** Ćwiczenia naczyniowe**







**Zaburzenia w obrębie mięśni dna miednicy, nietrzymanie moczu[![](http://fizjoterapia-rzeszow.com.pl/wp-content/uploads/2017/05/─çwiczenia-kobieta-w-ci─ů┼╝y-trening-25041194.jpg)
](http://fizjoterapia-rzeszow.com.pl/wp-content/uploads/2017/05/─çwiczenia-kobieta-w-ci─ů┼╝y-trening-25041194.jpg)**
Mięśnie dna miednicy wchodzą w skład mięśni lokalnie stabilizujących kręgosłup. Tworzą trzy warstwy z czego warstwa wewnętrzna tzw nośna dobrze wytrenowana utrzymuje narządy wewnętrzne na prawidłowym miejscu i zabezpiecza kompleks biodrowo- lędźwiowy.

[![](http://fizjoterapia-rzeszow.com.pl/wp-content/uploads/2017/10/aDSC_0016-Kopia-256x300.jpg)
](http://fizjoterapia-rzeszow.com.pl/wp-content/uploads/2017/10/aDSC_0016-Kopia.jpg)







Ćwiczenie mięśni lokalnie stabilizujących – w tym mięśni dna miednicy zapobiega nietrzymaniu moczu oraz obniżeniu narządu rodnego, a także bólom kręgosłupa.

Okres ciąży i poród znacznie osłabia i rozciąga mięśnie dna miednicy, a nie trenowanie ich przed i po porodzie powoduje, że nie odzyskują swojej elastyczności. Prowadzi to do spadku wydolności podtrzymującej i stabilizującej mięśni dna miednicy. W ramach profilaktyki zaleca się **ćwiczenia mięśni lokalnie stabilizujących**, w tymmięśni dna miednicy







**Rozejście mięśni prostych brzucha (rozstęp kresy białej)**

Mięśnie proste brzucha pod wpływem nacisku rosnącej macicy i relaksyny zwłaszcza w ostatnich tygodniach ciąży ulegają wydłużeniu i rozciągnięciu. Otyłość, zbyt słabe lub zbyt mocne mięśnie brzucha, duża ilość wód płodowych, ciąża mnoga, liczne ciąże, praca wymagająca dźwigania czy duża masa urodzeniowa dziecka mogą spowodować **rozejście mięśni prostych brzucha i rozstęp kresy białej**. Objawia się to charakterystycznym układaniem się brzucha w stożek, zwłaszcza podczas podnoszenia się z pozycji leżącej, po porodzie widoczne są i wyczuwalne ruchy jelit blisko powierzchni skóry, czasem pofałdowanie skóry układa się w kształt rozejścia, a brzuch po posiłku lub wieczorem wygląda na ciążowy

W terapii stosuje się:

**Ćwiczenia mięśni lokalnie stabilizujących, z naciskiem na mięsień poprzeczny brzucha**
**Korekta postawy z kontrolowaniem mięśni brzucha **
**Kinesiology Taping**

[![](http://fizjoterapia-rzeszow.com.pl/wp-content/uploads/2017/05/1-300x225.jpg)
](http://fizjoterapia-rzeszow.com.pl/wp-content/uploads/2017/05/1.jpg)          ![](http://fizjoterapia-rzeszow.com.pl/wp-content/uploads/2017/05/2-300x249.jpg)




**Wzmożone napięcie mięśni w okolicy szyi i barków**
Zbyt duże napięcie w okolicy szyi i barków również jest związane ze zmianą środka ciężkości ciała i pogłębieniem krzywizn kręgosłupa. Dla kobiet ciężarnych ze słabym gorsetem mięśniowym przebywanie w pozycjach wysokich staje się trudne. Zła postawa powoduje przeciążenie i pojawienie się dolegliwości bólowych w okolicy barków i karku.

W terapii wykorzystuje się:[![](http://fizjoterapia-rzeszow.com.pl/wp-content/uploads/2017/05/masaz-dla-kobiet-w-ciazy-2-300x200.jpg)
](http://fizjoterapia-rzeszow.com.pl/wp-content/uploads/2017/05/masaz-dla-kobiet-w-ciazy-2.jpg)



 	  * **Masaż rozluźniający**
 	  * ** Kinesiology taping**
 	  * ** Korektę postawy**
 	  * ** Ćwiczenia wyrównujące dysbalans mięśniowy**
 	  * ** Techniki relaksacyjne np. ćwiczenia oddechowe, treningi relaksacyjne**







* * *





##### **Fizjoterapia i profilaktyka**


W ofercie dla Kobiet w ciąży proponuję nieinwazyjne metody fizjoterapii bezpieczne dla matki i dziecka.

**Kinesiology taping (oklejanie taśmami, plastrowanie dynamiczne)**
Metoda uzupełniająca fizjoterapię, polegająca na naklejeniu specjalnych taśm, które wspomagają pracę mięśni i stawów. W ten sposób można uzyskać odciążenie np. kręgosłupa, jego lepszą stabilizację lub rozluźnienie zbyt napiętych grup mięśniowych, ułatwia utrzymanie odpowiedniej postawy ciała.

[![](http://fizjoterapia-rzeszow.com.pl/wp-content/uploads/2017/05/beznazwy.jpg)
](http://fizjoterapia-rzeszow.com.pl/wp-content/uploads/2017/05/beznazwy.jpg)



Aplikacje limfatyczne Kinesiology tapingu normalizują napięcie w kończynach, zmniejszają obrzęk i tym samym poprawiają zakres ruchu w stawach dając uczucie ulgi. Kinesiology taping korzystnie oddziaływuje na skórę, przeciwdziałając jej rozciąganiu i powstawaniu rozstępów. Może być bezpiecznie stosowany w ciąży. [[ czytaj więcej >>>]](http://fizjoterapia-rzeszow.com.pl/tag/taping/)

**Ćwiczenia Metodą McKenzie**
Jest to metoda stosowana do diagnozowania i leczenia zespołów bólowych kręgosłupa, najczęściej problemów dyskowych. Głównym celem tej metody jest ograniczenie i zlikwidowanie objawów bólowych, a przede wszystkim zapobieganie nawrotom. Duży nacisk kładzie się na edukację pacjenta pod kątem mechaniki występujących dolegliwości, dobiera się indywidualnie i wyjaśnia się rolę ćwiczeń do samodzielnego wykonania. Pacjent informowany jest o roli postawy w życiu codziennym i jej korekty.

**Manualny drenaż limfatyczny**
Drenaż limfatyczny jest formą delikatnego masażu, który ma na celu stymulowanie i poprawienie przepływu płynów w układzie limfatycznym. Jest jedną z metod terapeutycznych wykorzystywanych w kompleksowej fizjoterapii zapobiegającej obrzękom. Poprzez zastosowanie specjalnych chwytów pobudza pracę naczyń limfatycznych, a tym samym zwiększa się ich aktywność i zdolność transportowania limfy. W wyniku działania manualnego drenażu limfatycznego następują zmiany w funkcjonowaniu naczyń limfatycznych. Zwiększa się ilość skurczów mięśni gładkich i przez to wzrasta efektywność przepływu chłonki. Ponad to drenaż limfatyczny poprawia ogólne samopoczucie, zmniejsza zastoje limfatyczne, wspomaga prawidłową wymianę składników przemiany materii a także stanowi także rewitalizację dla kobiet po okresie ciąży.



**[![](http://fizjoterapia-rzeszow.com.pl/wp-content/uploads/2017/05/imagesS1HFRCIT.jpg)
](http://fizjoterapia-rzeszow.com.pl/wp-content/uploads/2017/05/imagesS1HFRCIT.jpg)Masaż rozluźniający**
Jego celem jest złagodzenie dolegliwości bólowych w obrębie przeciążonych grup mięśniowych tj. okolica barków, szyi, nóg. Działa odciążająco, rozluźnia napięte mięśnie, przynosi ulgę stawom i więzadłom. W trakcie masażu stosuje się odpowiednie pozycje całkowicie bezpieczne dla kobiet w ciąży.

**Ćwiczenia naczyniowe**
Polegają na naprzemiennym unoszeniu i opuszczaniu kończyn w celu wywołania w nich niedokrwienia i przekrwienia. Pozycje z kończynami ułożonymi powyżej poziomu serca również sprzyjają lepszemu odprowadzaniu limfy.





**Pozycje ułożeniowe**
Są to pozycje odciążające i przeciwbólowe, dobierane indywidualnie. Do pomocy wykorzystuje się różnego rodzaju wałki lędźwiowe, poduszki.





* * *





##### **Techniki relaksacyjne**


Technik relaksacyjne mają na celu zmniejszenie napięcia psychofizycznego (nerwowego i mięśniowego). W tym celu stosuje się m.in.

**Ćwiczenia oddechowe** – z naciskiem na techniki oddychania torem brzusznym (przeponowym), która zalecana jest przez cały okres ciąży i podczas porodu. Ponieważ kobiety nawykowo oddychają szczytami płuc, to w czasie ciąży szczególnie ważne jest jak najczęstsze wykonywanie tego rodzaju ćwiczeń. Systematyczne treningi sprawią, że **oddech przeponą** stanie się nawykiem.

**Progresywna relaksacja mięśni Jacobsona**- metoda ta polega na nauce rozluźniania wszystkich partii ciała poprzez naprzemienne napinanie i rozluźnianie poszczególnych grup mięśni. Obejmuje napinanie i rozluźnianie mięśni rąk, relaksację (także poprzez lekkie napinanie i rozluźnianie) mięśni głowy i twarzy, mięśni języka, mięśni barkowych, następnie mięśni pleców i brzucha, a na końcu mięśni palców u rąk i nóg. Jest ona zarówno doskonalą metodą terapeutyczną przy zaburzeniach nerwicowych, bezsenności i depresji, zbyt wysokim stresie itp., jak i może być metodą wspierającą ogólny wewnętrzny rozwój np. zwiększającą kreatywność i poziom wiary w siebie.

**Trening autogenny Schultza**- technika ta składa się z dwóch rodzajów ćwiczeń: odczuwania ciężaru ciała oraz jego ciepła. Ćwiczenie treningu autogennego polega na rozluźnianiu ciała, a następnie na stosowaniu autosugestii w bardzo prostej formie.



[![](http://fizjoterapia-rzeszow.com.pl/wp-content/uploads/2017/05/aaDSC_0002-300x268.jpg)
](http://fizjoterapia-rzeszow.com.pl/wp-content/uploads/2017/05/aaDSC_0002.jpg)


##### Metody terapii Kobiet w ciąży dobierane są indywidualnie, dla każdej pacjentki w zależności od wskazań i przeciwwskazań oraz zaawansowania ciąży





* * *




