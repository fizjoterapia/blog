---
date: 2017-05-19 10:42:02+00:00
title: Sprawność mózgu
categories:
- fizjoterapia
---



Umiarkowana aktywność fizyczna kilka razy w tygodniu to dobry sposób na zachowanie sprawności umysłowej po 50 roku życia.
Naukowcy uważają, że dzięki ćwiczeniom do mózgu dociera więcej krwi, a co za tym idzie- tlenu i składników pokarmowych. 
Z kolei wydzielanie hormonu wzrostu wspomaga powstawanie nowych neuronów oraz połączeń pomiędzy nimi.
Sprawność myślenia i pamięć najbardziej się poprawia u osób, które regularnie uprawiają zarówno ćwiczenia aerobowe wpływające na serce - oraz ćwiczenia siłowe, wzmacniające układ mięśniowy. 

Sprawność uczenia się i rozumowania podnoszą ćwiczenia aerobowe, natomiast ćwiczenia siłowe - w rodzaju podnoszenia ciężarów - poprawiają pamięć oraz zdolność do planowania i organizacji.
Rozpoczęcie ćwiczeń jest korzystne w każdym wieku, także przy widocznych już objawach spadku sprawności umysłowej, a efekty przynoszą już ćwiczenia wykonywane raz lub dwa razy w tygodniu.

![Zdjęcie użytkownika Profesjonalna Fizjoterapia w domu pacjenta.](https://scontent.fwaw3-1.fna.fbcdn.net/v/t1.0-0/p235x350/18619931_1826305451029913_4036960785438818437_n.jpg?oh=e178fd8e09b3ba1d3f5fd70a447f3196&oe=59778DAA)


![Zdjęcie użytkownika Profesjonalna Fizjoterapia w domu pacjenta.](https://scontent.fwaw3-1.fna.fbcdn.net/v/t1.0-0/p235x350/18527672_1826305424363249_5034357324927881500_n.jpg?oh=9d5d06bba8227d4af724e5f2dbc89501&oe=59A474E4)






