---
author: joanna
date: 2017-02-17 19:20:15+00:00
draft: false
title: Metody rehabilitacji
type: page
url: /metody-rehabilitacji/
---

#### Ćwiczenia dobieram indywidualnie w zależności od wskazań i możliwości pacjenta wykorzystując nowoczesne metody rehabilitacji.






#### McKenzie


Metoda wykorzystywana do diagnozowania i terapii zespołów bólowych kręgosłupa i kończyn. Duży nacisk kładzie się na profilaktykę i edukację pacjenta. W terapii stosuje się pozycjonowanie pacjenta oraz powtarzane przez niego odpowiednio dobranego ruchu leczniczego. Metoda McKenzie jest metodą uznaną i stosowaną w wielu krajach na całym świecie.



* * *






#### PNF


Metoda Proprioceptive Neuromuscular Facilitation czyli torowanie nerwowo-mięśniowe, koncepcja tej metody zaleca postrzeganie pacjenta w sposób całościowy, zaleca wykorzystywać do terapii silne i zdrowe regiony ciała. Podstawowym celem terapii jest praca nad funkcją, której choremu brakuje. Środkiem do odzyskania brakującej funkcji jest praca m.in. nad poprawą siły mięśniowej i zakresu ruch.
Metodę PNF z powodzeniem stosuje się w neurologii, ortopedii, pediatrii, chorobach nerwowo-mięśniowych, wadach postawy czy skoliozach.

Wpływ terapii:

 	* Poprawa koordynacji i równowagi
 	* Zwiększenie siły i wytrzymałości mięśniowej
 	* Poprawa techniki chodu
 	* Polepszenie czucia głębokiego
 	* Zwiększenie zakresów ruchu

Wskazania:
 	* Pourazowe porażenia i niedowłady
 	* Urazy rdzenia kręgowego
 	* Udary mózgu (najefektywniej do 2 lat)
 	* Choroby nerwowo-mięśniowe
 	* Dystrofie mięśniowe
 	* Stwardnienie rozsiane (SM)
 	* Różnego rodzaju zaburzenia ruchu
 	* Wady postawy np. skoliozy
 	* Zaburzenia neurologiczne i ortopedyczne (np. świeże stany po złamaniach) wymagające nauki chodu lub doskonalenia techniki chodu
 	* Pacjenci z bólami kręgosłupa



* * *






#### PNF w skoliozach


Wg koncepcji metody PNF w terapii skolioz wykorzystuje się odpowiednio dobrane wzorce łopatki, miednicy, kończyn, tułowia oraz głowy w celu poprawy przestrzennego ustawienia poszczególnych części ciała. Skoliozie towarzyszą trójwymiarowe i asymetryczne zmiany poszczególnych elementów ciała w przestrzeni. Korygowanie jej w sposób symetryczny może pogłębić asymetrię w postawie dziecka. Ruchy i wzorce stosowane w metodzie PNF są zgodne z naturalną pracą mięśni i zachodzą jednocześnie w kilku płaszczyznach. Ma to duże znaczenie w terapii skolioz i wad postawy.



* * *






#### IBITA Bobath


Metoda IBITA Bobath przeznaczona jest dla pacjentów neurologicznych, szczególnie po przebytym udarze mózgu i innych urazach czaszkowo- mózgowych. W koncepcji tej szczególny nacisk kładzie się na normalizację napięcia mięśni odpowiedzialnych za prawidłowy wzorzec ruchowy i postawę. Nauczanie ruchu odbywa się poprzez doświadczenia sensomotoryczne, tak aby pacjent nauczył się nim posługiwać w sposób celowy. Wykorzystując odpowiednie techniki dąży się do wyhamowania reakcji nieprawidłowych.
Metoda IBITA Bobath zakłada się pracę 24godzinną, dlatego też duży nacisk kładzie się na edukację opiekunów w codziennej pielęgnacji pacjenta. Uczy się ich prawidłowych technik przenoszenia, kąpania czy karmienia chorego.




* * *






#### Medycyna Ortopedyczna wg Cyriax’a


Istotnym elementem tej metody jest bardzo dokładna i precyzyjna diagnostyka i odpowiednio dobrane metody leczenia zachowawczego uszkodzeń narządu ruchu. Dużą uwagę przywiązuje się do dobrze zebranego wywiadu i badania pacjenta. Jeżeli to możliwe dla większości obrazów klinicznych metoda oferuje skuteczną i szybką terapię. 

Wykorzystuje:
 	* Mobilizacje i manipulacje
 	* Trakcje
 	* Głęboki masaż poprzeczny



* * *






#### Terapia manualna wg Mulligan’a


Jest to specjalistyczna i uznana na świecie efektywna metoda diagnostyki i terapii pacjenta. Koncepcja tej metody wykorzystuje techniki działające bezpośrednio na stawy, a pośrednio na układ mięśniowo-nerwowy. Polega na połączeniu ruchu biernego wykonywanego przez terapeutę i ruchu czynnego wykonywanego przez pacjenta.
Koncepcja Terapii manualnej wg Mulligan’a zakłada całkowitą bezbolesność podczas stosowania terapii, zapewnia komfort i bezpieczeństwo.

Terapia szczególnie wskazana u pacjentów
* z dysfunkcjami w obrębie stawów kręgosłupa
* z dysfunkcjami w obrębie stawów obwodowych
* z chorobą krążka międzykręgowego
* z dolegliwościami i zawrotami głowy
* z chronicznymi stanami bólowymi narządu ruchu
* po urazach sportowych




* * *






#### Neuromobilizacja


Neuromobilizacja to technika likwidowania patologicznych napięć w otoczeniu nerwów. Wszystkie oddziaływania są celowaną terapią. W uszkodzonych tkankach wykorzystane techniki przyspieszają gojenie, a w podrażnionych odruchowo potrafią skutecznie zlikwidować ból i przywrócić prawidłową czynność.
Neuromobilizacja jest techniką delikatną i niezwykle skuteczną. Można ją stosować w stanach ostrych, z dużą bolesnością, w których tradycyjna rehabilitacja jest bezradna. Elementem terapii jest także zestaw indywidualnie dobranych ćwiczeń i profilaktyka.



* * *






#### Punkty spustowe


Punkty spustowe mięśniowo-powięziowe są miejscami o wyjątkowej wrażliwości. Przyczyną ich powstawania mogą być:
 	* Przeciążenia w układzie stawowo-mięśniowym
 	* Sumujące się mikrourazy
 	* Patologiczne napięcie mięśniowe
 	* Dysbalans mięśniowy
 	* Przewlekły stres
 	* Długotrwałe unieruchomienie
 	* Długotrwała, nieprawidłowa pozycja ciała
 	* Długotrwały wysiłek fizyczny
 	* Zaburzenia w obrębie powięzi
 	* Niedobór witamin
Aktywne punkty spustowe wyczuwalne są jako bardzo wrażliwe zgrubienia na mięśniu, którego stymulacja może wywoływać ból np. promieniujący do innej okolicy. Stymulując odpowiednio punk spustowy wpływamy na dysfunkcję mięśni, powięzi, ścięgien, więzadeł. Terapia nie ma praktycznie żadnych przeciwwskazań i może być też wykorzystywana u osób starszych z osteoporozą czy u pacjentów w stanach ostrych.



* * *






#### Masaż poprzeczny i funkcyjny


Masaż poprzeczny to głęboki masaż wykonywany w poprzek przebiegu włókien mięśniowych, ścięgien i lub więzadeł. Celem masażu poprzecznego jest uelastycznienie włókien kolagenowych i nadanie im prawidłowego przebiegu. Ma to zapobiec pojawianiu się stanów zapalnych, przywrócić prawidłowy zakres ruchu i poprawić wzorce ruchowe.

Masaż funkcyjny jest to połączenie masażu z ruchem w stawie, rozciąganiem mięśnia wykonującego ruch. Masaż ten dobrze oddziaływuje na mięśnie przykurczone w skutek unieruchomienia, po złamaniach, kontuzjach i dysfunkcji wynikającej z przeciążenia stawu czy mięśnia.



* * *






#### Kinesiology Taping


Jest to metoda, która wspomaga pracę mięśni i poprawia ich funkcję, wspiera funkcję stawów, poprawia mikrokrążenie, aktywuje system limfatyczny zmniejszając obrzęki, zmniejsza odczucia bólu i dyskomfortu.

Plastrowanie wykonuję za pomocą oryginalnego plastra, który nie zawiera żadnych leków ani lateksu. Plaster posiada europejski certyfikat CE i dopuszczony jest na terytorium Polski jako produkt medyczny. Plastry są hipoalergiczne, wodoodporne i przepuszczają powietrze.
Kinesiology Taping daje doskonałe efekty m.in. w:
 	* Bólach kręgosłupa
 	* Cieśni nadgarstka
 	* W obrzękach limfatycznych
 	* W zespole łokcia tenisisty czy golfisty
 	* Problemy bólowe stawów kolanowych np. boczne przyparcie rzepki, uszkodzenia więzadeł, zwichnięcia rzepki
 	* Terapia blizn
 	* Stabilizacja stawów lub ich odciążenie np. po skręceniu stawu skokowego, kolanowego
 	* Bóle i obrzęki u kobiet w ciąży
 	* Terapia skolioz i wad postawy np. przy płaskostopiu, wadach kolan



* * *





