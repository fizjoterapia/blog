---
author: joanna
date: 2017-07-03 08:32:15+00:00
draft: false
title: Dla Mam
type: page
url: /po-porodzie/
---

##### FIZJOTERAPIA KOBIET PO URODZENIU DZIECKA


[![FIZJOTERAPIA KOBIET PO URODZENIU DZIECKA](http://fizjoterapia-rzeszow.com.pl/wp-content/uploads/2017/07/1-300x157.jpg)
](http://fizjoterapia-rzeszow.com.pl/dla-mam/)

Najczęstsze problemy występujące u kobiet po urodzeniu dziecka, w dużej mierze wiążą się z utratą funkcji mięśni lokalnie stabilizujących. Zmiany zachodzące w ciele kobiety w czasie ciąży osłabiają ich funkcję, dodatkowo **poród drogami natury** osłabia- a nawet uszkadza mięśnie dna miednicy, **poród przez cesarskie cięcie** uszkadza główny mięsień stabilizujący- mięsień poprzeczny. Główny nacisk w fizjoterapii kobiet w okresie połogu i po powinien być związany z przywróceniem utraconych funkcji mięśni głębokiej stabilizacji **tzw. mięśni core**.









* * *





**Rozejście mięśni prostych brzucha (rozstęp kresy białej)**

[![rozejście mięśni brzucha](http://fizjoterapia-rzeszow.com.pl/wp-content/uploads/2017/07/2-1-300x295.jpg)
](http://fizjoterapia-rzeszow.com.pl/dla-mam/)

Mięśnie proste brzucha pod wpływem nacisku rosnącej macicy i relaksyny zwłaszcza w ostatnich tygodniach ciąży ulegają wydłużeniu i rozciągnięciu. Otyłość, zbyt słabe lub zbyt mocne mięśnie brzucha, duża ilość wód płodowych, ciąża mnoga, liczne ciąże, praca wymagająca dźwigania czy duża masa urodzeniowa dziecka mogą spowodować **rozejście mięśni prostych brzucha i rozstęp kresy białej**. Objawia się to charakterystycznym układaniem się brzucha w stożek, zwłaszcza podczas podnoszenia się z pozycji leżącej, po porodzie widoczne są i wyczuwalne ruchy jelit blisko powierzchni skóry, czasem pofałdowanie skóry układa się w kształt rozejścia, wyczuwalna jest tzw. „dziura” w brzuchu, a brzuch po posiłku lub wieczorem wygląda na ciążowy.

W terapii stosuje się:

**- Ćwiczenia mięśni lokalnie stabilizujących, z naciskiem na mięsień poprzeczny brzucha i mięśnie dna miednicy**
**- Korektę postawy z kontrolowaniem mięśni brzucha **
**- Kinesiology Taping**





* * *





**Zaburzenie funkcji mięśni dna miednicy, wysiłkowe nietrzymanie moczu**

Ciąża i poród bardzo mocno obciążają mięśnie dna miednicy. Osłabienie i dysfunkcja tych mięśni może wiązać się z problemami związanymi z wysiłkowym nietrzymaniem moczu, obniżeniem/wypadaniem narządów rodnych, zaburzeniem funkcji seksualnych, bólem stawów miednicy, kręgosłupa, bioder, bolesnymi miesiączkami czy zaburzeniami trawienia. Przed i po porodzie należy wzmacniać mięśnie dna miednicy stosując odpowiednie ćwiczenia, aby zapobiec problemom związanym z niewydolnością tych mięśni.

Terapia kobiet z dysfunkcją mięśni dna miednicy polega przede wszystkim na:

**- Ćwiczenia przywracające funkcję mięśni stabilizujących, z naciskiem na warstwę wewnętrzną mięśni dna miednicy**
**- Edukacja pacjentki (odnośnie czynność dnia codziennego i czynności, które będą sprzyjały przywróceniu utraconej funkcji mięśni dna miednicy)**
**- Profilaktyka obciążeń i korekta postawy**



* * *





**Ból kręgosłupa**

Kobietom po porodzie i w wyniku zmiany postawy ciała często towarzyszą bóle kręgosłupa, zarówno lędźwiowego jak i piersiowego. Obserwujemy również zwiększone napięcie w obrębie karku i obręczy barkowej. Celem postępowanie fizjoterapeutycznego jest usunięcie przyczyny dolegliwości, jak i również edukacja pacjentki odnośnie profilaktyki.

[![bóle kręgosłupa](http://fizjoterapia-rzeszow.com.pl/wp-content/uploads/2017/07/3.jpg)
](http://fizjoterapia-rzeszow.com.pl/dla-mam/)

W tym celu w terapii bólów kręgosłupa wykorzystuję m.in.:

**- Metody neurofizjologiczne m.in. McKenzie, PNF, neuromobilizacja**
**- Terapię manualną**
**- Masaż**
**- Korektę postawy/edukacja**
**- Kinesiology Taping**



* * *





**Ból stawów obwodowych tj. kolan, bioder, nadgarstków, łokci, barków**

Okres ciąży wiąże się z dużymi zmianami w organizmie kobiety. Przy słabym gorsecie mięśniowym w obrębie stawów obwodowych mogą pojawiać przeciążenia powodujące bóle. W terapii wykorzystuję

**- Ćwiczenia wzmacniające, rozciągające z naciskiem na głębokie mięśnie stabilizujące **
**- Terapia manualna**
**- Profilaktykę przeciążeń z korektą postawy**
**- Kinesiology Taping**

[![taping w ciąży](http://fizjoterapia-rzeszow.com.pl/wp-content/uploads/2017/07/4.jpg)
](http://fizjoterapia-rzeszow.com.pl/dla-mam/)



* * *





**Blizna po cesarskim cięciu**

[![blizna po cesarskim cięciu](http://fizjoterapia-rzeszow.com.pl/wp-content/uploads/2017/07/5.jpg)
](http://fizjoterapia-rzeszow.com.pl/dla-mam/)Blizna zbudowana jest z tkanki łącznej włóknistej, która wyraźnie różni się od otaczającej ją skóry kolorem, strukturą, elastycznością i wytrzymałością. Blizna do 12 miesięcy od powstania nazywana jest **blizną świeżą**, nie do końca uformowaną. Jej przebudowa trwa nawet 2 lata. Cięcie cesarskie jest traktowane jako poważna operacja chirurgiczna w obrębie brzucha, która dotyczy wielu warstw. Każdą bliznę bez względu na to czy jest po cesarskim cięciu czy po innym zabiegu chirurgicznym należy mobilizować. Nie mobilizowana blizna może powodować zrosty i sklejenia powięziowe.



W fizjoterapii wykorzystuje się:

**- Mobilizacja blizny**
**- Kinesiology Taping**







* * *





**Nawały mleczne, ból piersi**

Bezpośrednio po porodzie częstym problemem kobiet są **nawały mleczne**, które mogą prowadzić do stanów zapalnych gruczołu piersiowego. Gdy pierś nie jest systematycznie opróżniana dochodzi do większych napięć w systemie skórno- powięziowym i podrażnienia receptorów, a to z kolei może powodować ból. **Kinesiology Taping** zmniejsza napięcie skóry w obrębie napiętej piersi i tym samym redukuje ból, wspomaga laktację i umożliwia mleku swobodnie docierać do brodawki sutkowej. Aplikacje Kinesiology Tapingu nie przeszkadzają w karmieniu dziecka, a nawet bardziej skupiają uwagę niemowlęcia na oklejonej plastrami piersi. Plastrowanie stosowane jest również jako metoda wspomagająca zapobieganie nawałom mlecznym.

[![ból piersi](http://fizjoterapia-rzeszow.com.pl/wp-content/uploads/2017/07/7.jpg)
](http://fizjoterapia-rzeszow.com.pl/dla-mam/)





* * *





**Fizjoterapia/ Profilaktyka**

- Ćwiczenia mięśni dna miednicy, z naciskiem na warstwę wewnętrzną
- Ćwiczenia mięśni lokalnie stabilizujących
- Korekta postawy/ edukacja
- Ćwiczenia rozciągające mięśnie przykurczone i wzmacniające mięśnie osłabione/ nadmiernie rozciągnięte
- Kinesiology Taping
- Mobilizacja blizn po cięciu cesarskim
- Terapia manualna
- Masaż
- Ćwiczenia wg metod neurofizjologicznych np. PNF, McKenzie, Neuromobilizacja
